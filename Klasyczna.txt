“Zróbmy to razem”
1.​ Treść zadania
Waszym zadaniem jest stworzenie aplikacji zgodnie z hasłem “Zróbmy to razem”. Waszym
celem jest zaprojektowanie rozwiązania, które ułatwi wspólną aktywność w grupie. Czy to
poprzez grupową naukę do egzaminu, wyjście ze znajomymi czy też wspólne treningi wybór pozostawiamy Wam - dozwolona jest jakakolwiek interpretacja hasła.
Główną funkcjonalnością aplikacji powinien być “radar aktywności” - rozwiązanie,
które pomoże znaleźć osoby chętne do wspólnego działania.
Wspólnymi siłami stwórzcie rozwiązanie, które nie tylko odpowie na temat zadania, ale
również zachwyci innowacyjnością i użytecznością. Powinniście przeanalizować podobne
aplikacje dostępne na rynku i zaprojektować pomysł, który będzie oryginalnym podejściem
do tematu. Przed rozpoczęciem implementacji zastanówcie się nad problemami, jakie mogą
się pojawić w Waszym rozwiązaniu oraz sposobami ich rozwiązania.

2.​ Zasady i wymagania:
a.​ Powinniście stworzyć działającą aplikację w ciągu 24 godzin. Nie musi ona
być całkowicie ukończona i przetestowana pod każdym kątem, najważniejsze
jest, by jak najlepiej odzwierciedlała Wasz pomysł. Po upływie tego czasu
projekt musi zostać zaprezentowany przed jury.

b.​ Wasza aplikacja powinna spełniać wymogi zadania.
c.​ Rodzaj aplikacji, styl graficzny, funkcjonalności, czy grupa docelowa są
dobierane przez Was, macie w tej kwestii całkowitą dowolność! Pamiętajcie,
najbardziej liczy się Wasz pomysł! Aplikacja powinna wyróżniać się na tle
innych pomysłów oraz dostępnych już aplikacji.

d.​ Możecie stworzyć aplikację z wykorzystaniem dowolnego oprogramowania
oraz narzędzi.

e.​ Niedozwolone jest korzystanie z pomocy osób trzecich (czyli spoza Zespołu)
z wyjątkiem obecnych na wydarzeniu Mentorów.

f.​ Pamiętajcie o podesłaniu linku do publicznego repozytorium oraz prezentacji
w formularzu https://forms.gle/7z51VRgV5BZYYeYQ9 do godziny 11:30 30
listopada 2025 roku.

g.​ Wasz projekt musi być zgodny z założeniami wydarzenia, które zostały
szczegółowo opisane w Regulaminie, znajdującym się na stronie
bit.bestgliwice.pl.​

3.​ Kryteria oceniania:

Warunkiem dopuszczenia do oceny projektu, jest pokazanie działającej
aplikacji w obecności Jury.
a.​ Zgodność z tematyką kategorii (0-10 pkt).
b.​ Uwzględnienie głównej funkcjonalności aplikacji (0-10 pkt).
c.​ Poziom zaawansowania wykorzystanych technologii (np. rozwiązania
szyfrujące, wykorzystanie sztucznej inteligencji, automatyzacja, integracja z
innymi narzędziami) (0-10 pkt).
d.​ UI i UX
i.​ UI design system (0-10 pkt)​
Ocena estetyki wizualnej oraz spójności graficznej aplikacji. W tym
kryterium sprawdzamy, czy aplikacja wygląda estetycznie i czy
wszystkie elementy są spójne graficznie (czy kolory, ikony, czcionki i
elementy graficzne tworzą harmonijną całość).
ii.​ Łatwość obsługi i User Experience (UX) (0-15 pkt)​
Ocena intuicyjności nawigacji i logiczności przepływu aplikacji. Chodzi
o to, jak łatwo użytkownik może znaleźć informacje i korzystać z
głównych funkcji. Tutaj oceniamy, czy poszczególne sekcje są dobrze
zaprojektowane i łatwe do odnalezienia.
iii.​ Dostępność (0-5 pkt)​
Ocena funkcji, które sprawiają, że aplikacja jest dostępna i wygodna
dla różnych grup użytkowników, takich jak osoby z
niepełnosprawnościami, starsze czy słabowidzące. Może to zostać
zrealizowane poprzez opcje trybu ciemnego/jasnego/kontrastowego,
zmianę rozmiaru czcionki bądź wsparcie korzystania z klawiatury.
e.​ Innowacyjność i pomysłowość zaproponowanych rozwiązań (w tym
oryginalność względem dostępnych już aplikacji) (0-15 pkt).
f.​ Potencjał do rozwoju i sprzedaży (0-15 pkt).
g.​ Sposób prezentacji (0-10 pkt).​
4.​ Prezentacja projektów:​
Pół godziny po zakończeniu konkursu, o godzinie 12:00, każda drużyna zaprezentuje
wyniki swojej pracy w losowej kolejności. Czas przeznaczony na prezentację projektu
to 7 minut. Następnie Jury będzie miało okazję zadać pytania do zaprezentowanych
projektów. Forma prezentacji powinna być w formacie .pdf, .ppt, .jpg, .png, .mp4,
należy jednak pamiętać o pokazaniu, że aplikacja działa. Może być to nagranie
działającej aplikacji, bądź pokazanie na żywo najważniejszych funkcji, a następnie
zaprezentowanie pozostałej części na prezentacji.

